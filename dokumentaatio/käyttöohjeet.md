##Midisooloistin käyttöohjeet##

###Soolon pysäyttäminen ja uudelleen käynnistäminen###
Alarivissä keskimmäisenä oleva nappula käynnistää soolon ja pysäyttää sen. Nappulassa lukee joko PYSÄYTÄ tai SOITA sen mukaan onko soolo päällä vai ei.

###Tempon asettaminen###
Vasemmassa alanurkassa olevalla 'Tap tempo'-nappulalla voidaan naputtaa haluttua tempoa neljäsosina. Ohjelma laskee tästä tempon ja asettaa soolon soimaan naputellussa rytmissä.
Tarkempaan tempon asetteluun löytyy em. nappulan yläpuolelta '-' ja '+'-nappulat, joiden avulla tempoa voidaan säätää yhden bpm (beats per minute) -yksikön tarkkuudella.
Asetettu tempo näkyy käyttöliittymässä ja tempo on mahdollista asettaa välille 40 - 300.

###Sävellajin vaihtaminen###
Sävellajia voidaan nostaa ja laskea 'Sävellaji'-tekstin alapuolella olevista '+' ja '-'-napppuloista. Nappulat duurin ja mollin välillä vaihtamiseen puolestaan löytyvät ylärivistä keskeltä.

###Sointuasteen vaihtaminen###
Midisooloistin käynnistyessä on oletuksena valittuna I-sointuaste. Sointuasteiden välillä voidaan vaihtaa keskirivin oikeasta reunasta löytyvillä valintanäppäimillä. Sointuastevaihtoehdot ovat I-, IV- ja V-aste.

###Nuottitiheyden muuttaminen###
Sooloistin käynnistyessä ohjelma soittaa pelkkiä kuudestoistaosanuotteja. Nuottitiheys-sliderin avulla voidaan kuudestoistaosanuottien ja kahdeksasosanuottien määrien välistä suhdetta muuttaa. Sliderin ollessa vasemmassa reunassa, soittaa MidiSooloisti vain kahdeksasosanuotteja ja kuudestoistaosanuottien suhteellinen osuus kasvaa sitä mukaa, kun slideria siirretään oikealle päin.

###Ohjelmasta poistuminen###
Käyttöliittymäruudun oikeassa alanurkassa olevan 'lopeta'-nappulan avulla voidaan ohjelman suoritus lopettaa.
